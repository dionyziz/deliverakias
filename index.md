# Sales person στην Deliverakias

## H Εταιρία

To **Deliverakias** είναι μια νέα, υπό ανπτυξη εταιρα διανομής φαγητού που στοχεύει να κάνει το delivery φαγητού αποδοτικότερο και φτηνότερο για όλους. Ο στόχος μας είναι να δώσουμε την δυνατότητα σε κάθε εστιατόριο στην Ελλάδα να κάνει διανομή φαγητού, με μηδενικό ρίσκο και ελάχιστο κστος για τους καταστηματάρχες.

Το delivery φαγητού στην Ελλάδα είναι πολύ διαδεδομένο, παρόλα αυτά δείχνει να είναι αναποτελεσματικό και δουλεύει διαφορετικά από ότι στο εξωτερικό. Κάθε εστιατόριο που κάνει κατ’ οίκων παράδοση φαγητού πληρώνει και διαχειρίζεται τον δικό του ανεξάρτητο στόλο με μηχανάκια και προσωπικό. Παράλληλα, οι καταστηματάρχες πληρώνουν σημαντικό ποσοστό του τζίρου τους για να συμμετέχουν σε ηλεκτρονικές πλατφόρμες στις οποίες οι πελάτες υποβάλλουν τις παραγγελίες που έπειτα μεταφέρονται στο κατάστημα (e-food.gr, deliveras.gr, delivery.gr κ.α.). 

Το **Deliverakias** θέλει να απαλλάξει τους καταστηματάρχες από το κόστος και τον κόπο του να κάνουν οτιδήποτε άλλο πέρα της παρασκευής των προϊόντων τους, με μία κεντρική πλατφόρμα παράδοσης φαγητού και ψιλικών ειδών που διατηρεί τον δικό της στόλο διανομέων, και τον διαχειρίζεται με στόχο την μέγιστη αποτελεσματικότητα. Με απλά λόγια, στο μοντέλο που προτείνουμε οι διανομείς θα είναι υπάλληλοι του **Deliverakias** και όχι του καταστήματος, κάνοντας τις διαμονές πιο συμφέρουσες και αποδοτικές για όλους.

Θέλουμε αρχικά να δοκιμάσουμε την ιδέα σε έναν μικρό αριθμό εστιατορίων, στοχεύοντας αρχικά σε εστιατόρια που δεν προσφέρουν ήδη delivery ώστε να βεβαιωθούμε για την χρησιμότητα της.

## H Θέση
Αναζητούμε άτομο που θα μας βοηθήσει να αποκτήσουμε τους πρώτους μας πελάτες και να καταλάβουμε καλύτερα τις ανάγκες τους.

## Προϋποθέσεις
* Εξαιρετική προφορική επικοινωνία στα Ελληνικά
* Καλή γνώση Αγγλικών
* Αυτοπεποίθηση και χαμόγελο απέναντι σε αγνώστους
* Άριστη χρήση του γραπτού λόγου
* Εμπειρία στην προετοιμασία παρουσιάσεων (Google Presentations ή Powerpoint)
* Άνετη παρουσίαση μπροστά σε κοινό

## Προσφέρουμε
* Μερική απασχόληση στη Θεσσαλονίκη
* Εν μέρει ωράριο της επιλογής σας
* Μικρή εταιρεία με δυνατότητες εξέλιξης
* Ανταγωνιστικό μισθό

**Αν ενδιαφέρεσαι, στείλε μας ένα email με λία πράγματα για τον εαυτό σου στο christos.porios@gmail.com.**
