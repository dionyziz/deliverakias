# Salesperson στην Deliverakias

## H Εταιρία

To **Deliverakias** είναι μια νέα, υπό ανάπτυξη εταιρία διανομής φαγητού που στοχεύει να κάνει το delivery φαγητού αποδοτικότερο και φτηνότερο για όλους. Ο στόχος μας είναι να δώσουμε την δυνατότητα σε κάθε εστιατόριο στην Ελλάδα να κάνει διανομή φαγητού, με μηδενικό ρίσκο και ελάχιστο κόστος για τους καταστηματάρχες.

Το delivery φαγητού στην Ελλάδα είναι πολύ διαδεδομένο. Παρ’ όλα αυτά δείχνει να είναι αναποτελεσματικό και δουλεύει διαφορετικά από ότι στο εξωτερικό. Κάθε εστιατόριο που κάνει κατ’ οίκων παράδοση φαγητού πληρώνει και διαχειρίζεται τον δικό του ανεξάρτητο στόλο με μηχανάκια και προσωπικό. Παράλληλα, οι καταστηματάρχες πληρώνουν σημαντικό ποσοστό του τζίρου τους για να συμμετέχουν σε ηλεκτρονικές πλατφόρμες στις οποίες οι πελάτες υποβάλλουν τις παραγγελίες που έπειτα μεταφέρονται στο κατάστημα (e-food.gr, deliveras.gr, delivery.gr κ.α.).

Το **Deliverakias** θέλει να απαλλάξει τους καταστηματάρχες από το κόστος και τον κόπο του να κάνουν οτιδήποτε άλλο πέρα από αυτό που ξέρουν να κάνουν καλύτερα: Την παρασκευή των προϊόντων τους. Το **Deliverakias** αποτελεί μία κεντρική πλατφόρμα παράδοσης φαγητού και ψιλικών ειδών που διατηρεί τον δικό της στόλο διανομέων και τον διαχειρίζεται με στόχο την μέγιστη αποτελεσματικότητα. Με απλά λόγια, στο μοντέλο που προτείνουμε οι διανομείς θα είναι υπάλληλοι του **Deliverakias** και όχι του καταστήματος, κάνοντας τις διανομές πιο συμφέρουσες και αποδοτικές για όλους.

Αρχικά Θέλουμε να δοκιμάσουμε την ιδέα σε έναν μικρό αριθμό εστιατορίων, στοχεύοντας αρχικά σε εστιατόρια που δεν προσφέρουν ήδη delivery ώστε να βεβαιωθούμε για την χρησιμότητα της.

## Αρμοδιότητες
Αναζητούμε άτομο που θα μας βοηθήσει να αποκτήσουμε τους πρώτους μας πελάτες και να καταλάβουμε καλύτερα τις ανάγκες τους.

Οι καθημερινές σας αρμοδιότητες θα περιλαμβάνουν:

* Το σχεδιασμό παρουσιάσεων και προωθητικού υλικού
* Την online επικοινωνία με μελλοντικούς πελάτες
* Την διαχείριση social media
* Την συνάντηση και το "κλείσιμο" συμφωνιών με καταστήματα στη Θεσσαλονίκη
* Την συμβουλευτική συμβολή σας στην περαιτέρω εξέλιξη της εταιρίας

## Προϋποθέσεις
* Εξαιρετική προφορική επικοινωνία στα Ελληνικά
* Καλή γνώση Αγγλικών
* Αυτοπεποίθηση και χαμόγελο απέναντι σε αγνώστους
* Άριστη χρήση του γραπτού λόγου
* Εμπειρία στην προετοιμασία παρουσιάσεων (Google Presentations ή Powerpoint)
* Άνετη παρουσίαση μπροστά σε κοινό
* Μόνιμη κατοικία στη Θεσσαλονίκη
* Ικανότητα λήψη πρωτοβουλιών και παραγωγικότητας χωρίς μόνιμη επίβλεψη

## Προσφέρουμε
* Μερική απασχόληση στη Θεσσαλονίκη
* Ωράριο της επιλογής σου
* Δυνατότητες εξέλιξης σε πλήρη απασχόληση
* Ανταγωνιστικό μισθό (500 EUR / μήνα για 4 ώρες / ημέρα και 5 ημέρες / εβδομάδα)
* Παρουσία και επιρροή σε μία νέα και ανερχόμενη μικρή εταιρία

Αν θέλετε να συνεργαστείτε μαζί μας, επικοινωνήστε στο **hello@deliverakias.gr**
στέλνοντάς μας ένα σύντομο βιογραφικό σας.
